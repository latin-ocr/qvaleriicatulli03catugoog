ιι]

LIBER L

Audiet cives †acuisse feri-m,

Quo graves Persae melius perirent,

Audiet pugnas vitio parentum
Rara iuventus,

Quem vocet divum populus ruentis

Imperi rebus? Prece qua fatigent

Virgines sanctae minus audientem
Carmina Vestam?

Oui dabit artes scelus expiandi

Iuppiter? andem veniae, precamur,

Nube candentes umeros amictu8‚
Augur Apollo;

Sive tu mavis, Erycina ridenS‚

Quam Iocus circum volat et Cupid03

Sive neglectum genus et nepotes
Respicis, auctor,

Heu nimis longo satiate ludo,

Quem iuvat clamor galeaeque leves
Acer et Marsi peditis cruentum
Voltus in hostem.

Sive mutata iuvenem figura

Ales in terris imitaris, almae

Filius Maiae, patiens vocari
Caesaris ultor:

Serus in caelum redeam, diuque

Laetus intersis populo Quirini,

Neve te nostris vitiis iniquum
Ocior aura

Tollat3 hic magnos potius triumphos,

Hic ames dici pater atque princeps,
Neu sinas Medos equitare inultos,
Te duce, Caesar.

 

25

30

35

40

50

